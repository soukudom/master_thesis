\section{Architektura IoT sítí}
  V~blízké době se očekává stále větší nárůst zařízení, která jsou připojena k~internetu.
  Dle odhadů by jejich počet měl v~roce 2020 překročit 30 miliard \cite{iotDevices}.
  Pro takové množství připojení už není možné, aby každé zařízení komunikovalo přímo
  se vzdáleným datovým centrem, protože nároky na potřebnou šířku pásma by byly 
  obrovské \cite{fog}.
  Dalším problémem je často velmi omezený výkon připojených prvků, který je nezbytný pro 
  použití bezpečnostních funkcí umožňujících kompletně zabezpečenou komunikaci. 
  
  Řešení těchto problémů je do probíhající komunikace přidat několik podvrstev, 
  které umožní přesunout výpočetní výkon blíže ke koncovým zařízením, a tím celý
  proces zpracování dat provést efektivněji.
  
  V~následujících podkapitolách bude popsán nový model komunikace, který přináší 
  IoT sítě.
 \subsection{Fog computing} 
 Fog computing je rozšíření cloud computingu, které spočívá v~přesunutí výpočetního
 výkonu blíže k~okraji sítě. Rozšíření je umožněno pomocí přidání síťových zařízení,
 které kromě běžných funkcionalit poskytují i výpočetní výkon pro běh externích programů. Programy 
 je často možné nasadit pomocí kontejnerů nebo samostatných virtuálních strojů, což 
 velmi usnadňuje jejich distribuci \cite{fog}.
 
 Porovnání klasické a fog architektury z~hlediska zpracování dat se nachází
 na Obrázku \ref{obr.fog}. V~reálném nasazení může
 být použito i více fog vrstev, kde každá provádí určitý stupeň předzpracování a řízení
 dat.
\begin{figure}[ht]
\begin{center}
\includegraphics[scale=0.45]{pictures/fog-arch}
\caption{Porovnání klasické a fog architektury}
\label{obr.fog}
\end{center}
\end{figure}
 Zavedením principů fog computingu vznikají pro síť následující výhody:
 \begin{itemize}
 \item \textbf{Zlepšení bezpečnosti} 
 
     Síťové prvky jsou trvale napájené a připojené k internetu. Podporují pokročilé
     bezpečnostní funkce, a proto je možné například vytvářet šifrované tunelové
     spojení pro bezpečný přenos dat \cite{fog}.     
\item \textbf{Nižší nároky na šířku pásma a latenci} 

    Odeslaná data z~koncových zařízení jsou zpracovávána a filtrována na okraji 
    sítě. Tím je možné rychleji reagovat na přijaté zprávy a snížit nároky
    na latenci a šířku pásma. Zároveň krátkodobá data mohou být uložené ve 
    fog vrstvě a centrální datové centrum může být využito pro dlouhodobé údaje, 
    které se zpracovávají pokročilými algoritmy pro analýzu dat \cite{fog}.
 \item \textbf{Jednotná správa} 
 
    Při správě sítě už se nemusí přistupovat přímo na koncové prvky, které 
    často komunikují různými protokoly, ale stačí pouze
    řídit síťová zařízení v~jednotlivých fog vrstvách, které odstiňují různorodost
    protokolů a nabízí standardizovaný přístup. Díky této abstrakci je 
    zároveň zjednodušeno zpracování získaných dat a je umožněno přímé zasílání zpráv
    mezi koncovými prvky, které používají odlišné komunikační protokoly \cite{fog}.
    
    Další výhodou je, že výpočetní i síťové funkce jsou zajištěny jedním hardwarovým
    zařízením, což značně usnadňuje požadavky pro nasazení.
 \end{itemize} 
 
 Nevýhodou naopak může být distribuovaná topologie, která má větší nároky na údržbu.
 
 \subsection{IoT brána} 
 IoT brána je síťové zařízení, které je umístěno velmi blízko koncových zařízení
 a představuje vstup do fog vrstvy. Jejím hlavním cílem je získávat data 
 z~připojených zařízení a poskytovat je vyšším vrstvám. Pokud je brána reprezentována
 výkonnějším síťovým prvkem, tak v~něm zároveň může probíhat i základní zpracování
 dat. 
 
 Pro IoT sítě je typické, že obsahují velké množství koncových prvků komunikujících
 různorodými způsoby. Zejména senzory používají protokoly, které nepodporují
 IP spojení. Důvodem použití této komunikace je často velký
 důraz na nízkou spotřebu a specifické požadavky na způsob zasílání zpráv.
 Příkladem protokolů pro senzorové sítě je například:
 Z-Wave, Bluetooth a Zigbee. Jejich detailní popis se nachází v~sekci 
 \ref{protokoly}.
 Tato různorodost vyžaduje, aby brána obsahovala dodatečná komunikační rozhraní, které 
 umožní připojení nejrůznějších bezdrátových i drátových koncových prvků. 
 
 V~současné době existuje mnoho různých bran jejichž parametry se liší dle 
 způsobu nasazení a provozních nároků. Velkým problémem v~této oblasti je malý 
 důraz na bezpečnostní funkce, které umožní vzdálené řízení brány, kontrolu provozu a 
 aktualizace programového vybavení. Z~těchto důvodů vznikl opensource projekt BeeeOn \cite{beeeon}
 jehož cílem je vytvořit softwarovou IoT bránu, kterou bude možné spustit na různých 
 hardwarových platformách. BeeeOn brána je navržena modulárně tak, aby byla schopna 
 zpracovávat více rozdílných senzorových protokolů, a tím bude možné provozovat jedno
 univerzální zařízení namísto několika proprietárních. Zároveň je kladen důraz na bezpečnost, 
 a proto veškeré údaje, které je možné získat o~provozu, jsou poskytovány pro analýzu. Nad těmito údaji
 je postaven detekční algoritmus, který je výsledkem této diplomové práce.
 

 \subsection{Komunikační model a jeho hrozby}
 Při použití principů popsaných v~předchozích kapitolách lze model komunikace rozdělit
 do následujících vrstev \cite{iotSurvey}:
 \begin{itemize}

 \item \textbf{Senzorová vrstva}
 
 Senzorová vrstva obsahuje veškerá koncová zařízení, které získávají informace ze svého
 okolí nebo vykonávají potřebnou službu \cite{secFramework}. Tato zařízení jsou připojena
 kabelově nebo bezdrátově k~IoT bráně. K~jedné bráně může být připojeno několik
 prvků, které komunikují odlišnými způsoby. Princip komunikace a možnosti topologie se odlišují
 na základě použité technologie.
 
 Velkým nebezpečím této vrstvy jsou zejména bezdrátové protokoly, protože při nepoužití
 zabezpečení může snadno dojít k~odposlouchávání nebo úpravám provozu \cite{iotSurvey}.
 Dále se zde mohou vyskytovat zařízení, které jsou označeny jako zabezpečené, 
 ale díky starší verzi komunikačního protokolu používají zastaralé bezpečnostní funkce
 nebo obsahují implementační chyby. 
 Tento případ je velmi nebezpečný, protože vyvolává falešný pocit bezpečí. Útoky se také mohou 
 zaměřovat na prvky s~bateriovými zdroji, které mohou být nadměrnou komunikací
 účelově vybíjeny.
 
 \item \textbf{Síťová vrstva}
 
  Po zpracování senzorových dat na bráně je nutné získané informace odeslat dalším
 službám. K~tomuto účelu slouží síťová vrstva. Cílem této vrstvy je také umožnit 
 vzdálenou správu brány \cite{secFramework}. Pro výběr konkrétního protokolu je 
 nutné znát rozhraní aplikační vrstvy. Ve většině případů je  spojení vytvořeno
 pomocí protokolu HTTPS (Hypertext Transfer Protocol Secure) nebo technologie
 VPN (Virtual Private Network). Nad tímto spojením je postavena další služba pro 
 výměnu zpráv. Příkladem může být: MQTT (Message Queuing Telemetry Transport),
 CoAP (Constrained Application Protocol) nebo
 AMQP (Advanced Message Queuing Protocol). Tyto protokoly jsou podrobněji popsány
v~kapitole \ref{protokoly}.
 
 Bezpečnostní hrozby síťové vrstvy jsou stejné jako v~klasických sítích. Je potřeba
 dodržet principy důvěry, integrity a dostupnosti. Tímto přístupem je možné
 předejít útokům jako: DDoS (Distributed Denial Of Service),
 MITM (Man In The Middle) a podvržení informací. Zároveň je nutné
 nezapomenout, že se zde většinou vyskytuje M2M (Machine To Machine)
 komunikace a je důležité použít 
 vhodná komunikační rozhraní \cite{iotSurvey}. Častým případem bývá zastaralá 
 verze firmware, jehož napadení může vést k~nestandardnímu chování nebo dokonce 
 ke kompletnímu převzetí kontroly. 
 
 \newpage
 \item \textbf{Aplikační vrstva}
 
 Aplikační vrstva se stará o~ukládání dlouhodobých dat a jejich finální zpracování. 
 Zároveň zobrazuje uživateli zpracované informace a umožňuje provádět konfiguraci
 celé sítě. Z~důvodu její možné rozsáhlosti je kritické, aby správa
 topologie podporovala automatizaci. \cite{secFramework}.
 
 Tato vrstva je umístěna vetšinou v~datovém centru a umožňuje vzdálený přístup. 
 Její bezpečnostní problémy lze přirovnat k~problémům cloud computingu. Dle
 množství požadovaných funkcí může být různě složitá a s~rostoucí složitostí
 se také liší nároky na úroveň zabezpečení. Příkladem možných útoků může být:
 Buffer Overflow, SQL Injection nebo DDoS.
 
\end{itemize}

Mezi obecné problémy patří způsob nasazení. Koncové IoT prvky mají odlišné parametry než 
běžná uživatelské zařízení. Zároveň se liší i průběh komunikace, která je v~IoT méně heterogenní
a často založena na M2M. V~případě umístění všech koncových prvků do jednoho společného segmentu
se komplikuje nastavení bezpečnostních pravidel a také roste možný dopad provedeného útoku. 
Při úspěšném napadení jednoho prvku útočník získá možnost rozšíření na další uzly ve stejném
segmentu.

 
 \newpage
 
 \section{Používané komunikační protokoly} \label{protokoly}
 Jedním z~hlavních cílů IoT je možnost vzájemného propojení různých komunikačních protokolů, 
 které umožní automatizovanou výměnu zpráv mezi všemi dostupnými zařízeními. Tímto způsobem
 je následně možné zefektivňovat a usnadňovat lidskou práci.
 
 V~následujících podkapitolách bude popsána množina aktuálně často používaných protokolů
 včetně jejich bezpečnostních funkcí.
 
  \input{protokoly}
   
   \newpage
  \section{Bezpečnostní slabiny}
  Na základě provedené analýzy aktuálně používaných protokolů \ref{protokoly} budou v~této kapitole 
  popsány jejich bezpečnostní slabiny, které budou později využity při návrhu 
  detekčních algoritmů. Jelikož je tato práce zaměřena na senzorové protokoly 
  nekomunikující přes IP, budou v~podkapitolách popsány slabiny protokolů 
  Z-Wave a BLE.
  
 \subsection{Z-Wave}
 Hlavním problém jsou zařízení certifikovaná před březnem 2017, jelikož nepodporují S2 framework.
 Tyto prvky nemusí při své komunikaci využívat žádnou formu šifrování a síť se tak stává 
 velmi zranitelnou. V~minulosti již bylo provedeno několik útoků, které pomocí
 Scapy-Radio projektu \cite{ezwave} nebo knihovny OpenZWave  byly schopny ovládat jednotlivé senzory. 
 
 Při využití šifrování je velmi zranitelná doba během párovacího procesu, jelikož je při výměně
 šifrovacích klíčů použit výchozí klíč uložený ve firmware zařízení. Zároveň se 
 u~jednoho typu zámku podařilo objevit implementační chybu \cite{zwave-S0-attack}, která umožňovala vnutit 
 nový šifrovací klíč a převzít tak kontrolu nad senzorem. 
 
 Při využití S2 frameworku dosud nebyly objeveny žádné zranitelnosti, ovšem tento
 framework je poměrně nový a většina aktuálně používaných i nabízených zařízení byla certifikována 
 ještě před jeho zavedením.
 
 \subsection{BLE}
 Velkou hrozbou jsou zařízení s~verzí 4.1 nebo nižší, protože nepodporují žádnou ochranu před 
 odposloucháváním a MITM útokům v~době párování. Od verze 4.2 je již pro výměnu klíčů použit ECDH 
 algoritmus, který zabraňuje možnému odposlouchávání, ale v~případě použití párovací metody, které
 nepodporuje autentizaci není zajištěna ochrana před MITM útoky.  \cite{cesnet-survey}
 
 Dalším problémem jsou samotní výrobci, kteří často nevyužívají bezpečnostní funkce protokolu  \cite{ble-locks} nebo
 implementují vlastní způsoby zabezpečení na aplikační úrovni. Tímto dochází k~nezabezpečení fáze 
 párování a často se vyskytují i implementační chyby, které přinášení další zranitelnosti \cite{ble-attack} a
 umožňují útočníkovi získat kontrolu nad celým provozem.  \cite{cesnet-survey}
 
 Nevýhodou je velmi dlouhá a komplikovaná specifikace protokolu, která vede k~implementačním 
 chybám samotného BLE \cite{blueborne}. Tím vzniká nebezpečí, že i u~výrobce, který využívá
 všech bezpečnostní funkcionalit
 se mohou vyskytovat zranitelnosti díky chybné implementaci komunikačních vrstev protokolu. \cite{cesnet-survey}
 
 \newpage
 \section{Možnosti detekce}
 V~běžných IP sítích se pro detekci hrozeb nejčastěji používají IDS (Intrusion Detection System) a
 IPS (Intrustion Prevention System) systémy. Tyto služby rozšiřují koncept klasického firewallu, který
 blokuje nebo povoluje síťový provoz na základě statických pravidel, o~podrobnější sledování 
 datových toků, které jsou zablokovány na základě nestandardního chování.
 
 IDS/IPS může být reprezentováno samostatným hardwarovým zařízením nebo softwarovým programem, který
 může být dále rozšířen o~monitorovací sondy, které se starají pouze o~sběr dat a jejich odesílání
 pro následnou analýzu. Zároveň
 se může lišit i umístění v~síti. Detekční systémy lze provozovat před hraničním směrovačem 
 a detekovat tak kompletní příchozí a odchozí data nebo za hraničním směrovačem, což 
 umožní vyhodnocovat jen vyfiltrovaný provoz. Případně je možné nasadit IDS/IPS přímo na koncové
 stanice, kde kromě síťových dat lze získávat i informace o~běhu systému. Poslední způsob poskytuje
 nejvíce detailní možnost analýzy, protože se provádí na místě vzniku komunikace a případný útok
 je možné zastavit již při jeho začátku a zabránit tak případnému rozšíření. Nevýhodou takového nasazení
 je ztráta celkového pohledu na síť. Při zavedení IDS/IPS systému je z~těchto důvodů dobré 
 kombinovat způsoby nasazení a umožnit vzájemné sdílení detekovaných incidentů.
 
 Při zaměření na zpracovávání datových toků lze detekční systémy rozdělit do dvou základních kategorií:
 \begin{itemize}
  \item \textbf{Detekce anomálií}
  
  Tato metoda je založena na statistickém modelování. Nejprve se vytvoří profil běžného chování sítě, 
  který se následně porovnává s~aktuálním provozem. Dle použité metody se může profil běžného provozu
  průběžně aktualizovat. Pokud měřené údaje síťového provozu překročí hodnotu stanoveného profilu
  nad definovaný limit, tak je detekován incident. Výhodou metody detekce anomálií je její uplatnění i na 
  dosud neznámé útoky. Tento princip zároveň způsobuje větší míru falešných poplachů, a proto 
  je nutné jejich pečlivější ověření. Příkladem detekčních metod je: strojové učení, časové řady nebo
  stavové automaty \cite{ids-ips}.
  
  \item \textbf{Detekce signatur}
  
  V~případě použití této metody je využíváno signatur (profilů) předem známých útoků. Výhodou je, že díky 
  popsaným signaturám je tato metoda poměrně přesná a detekuje málo falešných poplachů. Naopak
  nevýhodou je, že není možné detekovat nové druhy útoků, pro které není známý profil. Problémem
  také je, že signatury musí být uloženy na nějakém perzistentním úložišti, které je dostupné 
  lokálně nebo vzdáleně \cite{ids-ips}.
 \end{itemize}
 
 IoT sítě k~běžnému IP provozu přidávají senzorové protokoly, jejichž chování je také dobré monitorovat, 
 protože jsou připojeny do počítačové sítě a mohou být zneužity při útocích. Bohužel detekční metody 
 nejsou pro tyto sítě moc rozšířené, a tím dochází ke zvýšení rizika a dopadu možných útoků. Pro určení 
 incidentů lze využít stejných principů jako v~IP sítích, ale liší se způsob získávání dat pro analýzu. 
 Pro sběr informací lze využít následující přístupy:
 \begin{itemize}
  \item \textbf{Testbed}
  
    Tato metoda spočívá ve vytvoření specializovaného prostředí, ve kterém se nachází pouze testované 
    a měřící zařízení. Cílem je ověřit, že nově připojovaný senzor splňuje veškeré bezpečnostní 
    požadavky a neobsahuje žádné známe zranitelnosti. Měřící prvky reprezentují nástroje, které 
    jsou schopné odposlouchávat komunikaci a využívají se také například při automatizovaných
    penetračních testech.   
  \item \textbf{Externí sonda}
  
  Funkce sondy je stejná jako v~IP sítích. Jedná se o~samostatné zařízení umístěné v~sítí, které
  umožňuje sledovat probíhající komunikaci a odesílat získané údaje ke zpracování. 
  Výhodou je velké množství různých  dat, které lze získat, ale zároveň komplikací je šifrovaný provoz
  a často i cena kvalitní sondy.
  Dalším využitím 
  může být honeypot, kdy se sonda tváří jako zranitelný prvek a reportuje veškeré pokusy o~útok.
    
  \item \textbf{Provozní statistiky}
  
  Posledním způsobem je sběr dat z~příslušných rozhraní na IoT bráně. Tento postup nevyžaduje použití
  žádného dalšího zařízení, ale potřebuje, aby brána umožňovala získávat tyto statistiky. 
  Statistiky nejsou tak podrobné jako u~externí sondy, ale výhodou je, 
  že získávání aktuálních dat o~provozu je poměrně nenáročné.
 \end{itemize}
 
 Každá z~předchozích metod používá jiný styl sběru dat. Při reálném použití je dobré vyhodnotit 
 bezpečnostní rizika a hrozby, podle kterých lze jednotlivé metody vhodně kombinovat.

 \newpage
 \section{Existující řešení}
 V~současnosti se veškerá dostupná řešení zaměřují na detekci útoků v~IP protokolech. Mezi 
 současnými IDS/IPS existují signatury pouze pro SCADA (Supervisory Control And Data Acquisition)
 protokoly. Router Turris Omnia umožňuje nasadit systém Suricata, pro který nabízí rozšíření 
 PaKon \cite{pakon}. Toto rozšíření zpracovává data ze Suricaty, které následně ukládá v~přehledné formě.
 Díky tomu uživatel získá podrobný přehled o~stavu provozu. Získaná data může dále využívat 
 například k~vylepšení stávajících bezpečnostních pravidel. Nevýhodou tohoto řešení jsou 
 vyšší hardwarové požadavky, a proto ho nelze provozovat na branách s~omezenými 
 prostředky. Další komplikací může být centralizovaná architektura a zaměření pouze na 
 IP provoz.
 
 Na základě provedené rešerše nebylo nalezeno žádné řešení, které umožňuje vyhodnocovat 
 provoz aktuálně používaných IoT protokolů s~ohledem na možné omezení hardwarových
 prostředků.
 
 \newpage
 \section{Analýza požadavků}
 Podstatnou částí návrhu výsledného řešení je přesné určení požadavků, které se dělí na 
 funkční a nefunkční. Funkční požadavky specifikují funkcionality kladené přímo na vznikající
 program, zatímco nefunkční spíše určují omezení vlastností systému a architekturu návrhu.
V~následující kapitole budou popsány nároky na vznikají detekční nástroj, které vycházejí z~obsahu
 zadání této práce a provedené analýzy.
 
  \subsection{Funkční požadavky}
  Kapitola popisuje funkční požadavky, které jsou od detekčního nástroje očekávány.
  \begin{itemize}
   \item \textbf{Sběr informací o~provozu}
   
   Program bude umožňovat sběr dat na IoT bráně o~aktuálním provozu z~dostupných komunikačních
   rozhraní. Zároveň bude možné získané informace přeposílat k další analýze.
   
   \item \textbf{Detekce anomálií}
   
   Vytvořený detekční algoritmus bude schopen na základě získaných dat odhalit definované anomálie,
   které reprezentují neočekávané změny v~síti. 
   
   \item \textbf{Konfigurace způsobu detekce}
   
   Detekční modul bude umožňovat nastavení parametrů pro jednotlivé zpracovávané položky
   pomocí konfiguračního souboru. Tyto 
   parametry budou následně sloužit jako vstup pro vytvořený detektor.
   
   \item \textbf{Zpracování získaných informací}
   
   Kromě analýzy dat a hlášení nalezených incidentů bude také možné zpracovaná data pravidelně 
   exportovat do dalších rozšiřujících modulů.
  \end{itemize}

  \subsection{Nefunkční požadavky}
  Kapitola obsahuje nefunkční požadavky, které jsou kladené na výsledný nástroj.
  \begin{itemize}
   \item \textbf{Rozšiřitelnost}
   
   Architektura celého řešení bude navržena tak, aby bylo možné rozšíření o~nové 
   způsoby detekce anomálií a další typy provozních dat.
   
   \item \textbf{Flexibilita nasazení}
   
   Návrh způsobu detekce umožní fyzicky oddělit komponentu zajišťující sběr dat a komponentu vyhodnocující 
   provoz. Díky tomu bude možné provádět analýzu i na IoT branách s~velmi omezeným prostředky, protože 
   tyto brány budou sloužit jako sondy, které budou posílat data do externího detektoru s~dostatečnými 
   výkonem k~provedení analýzy. 
   
   \item \textbf{Kompatibilita a vývoj}
   
   Pro zachování kompatibility a snadného vývoje bude použit framework NEMEA
    \cite{nemea} (Network Measurements Analysis), který umožní snadné propojení 
    jednotlivých detekčních modulů.
   
   \item \textbf{Operační systém}
   
   Výsledné řešení bude implementováno a otestováno na operačním systému Ubuntu 16.04, na kterém 
   bude nasazena IoT brána BeeeOn a framework NEMEA. Zároveň
   budou při návrhu a implementaci vybírány takové technologie, aby bylo možné vytvořený program
   spustit pod distribuci OpenWrt, které je velmi rozšířena mezi síťovými prvky.   
   
  \end{itemize}

 \newpage 
 \section{Zvolené řešení}
 Obsahem této kapitoly je popis zvoleného řešení, které bylo na základě provedené analýzy
 určeno pro realizaci výsledného nástroje.
 
 Vytvořený detekční algoritmus bude zaměřen na senzorové IoT protokoly, protože v~současné době 
 neexistuje řešení, které by to umožňovalo. Pro analýzu budou použity protokoly Z-Wave a BLE, 
 které jsou v~dnešních sítích velmi rozšířené. Algoritmus bude umístěn přímo na IoT bráně, která 
 je ideálním místem, protože
 se nachází velmi blízko koncových zařízení a má dostatečný výkon k~vyhodnocování provozu. 
 Konkrétně bude použita brána BeeeOn, protože v~současné době 
 jako jediná umožňuje sběr provozních dat o~senzorových protokolech. 
 
 Pro účely detekce budou sbírány jen informace dostupné z~lokálních rozhraní brány.
 Je velice pravděpodobné, že z~hlediska reálného nasazení bude tato varianta nejčastější, 
 protože nevyžaduje žádná dodatečná monitorovací zařízení.
 Zároveň bude umožněno rozšíření i pro další
 způsoby získávání dat. 
 
 Vyhodnocování dat bude probíhat metodou detekce anomálií, která je vhodná pro statistickou povahu dat,
 má menší nároky na množství dostupných prostředků a umožňuje rozpoznat i neznámé útoky. Metoda 
 bude realizovaná pomocí časových řad jejichž parametry bude možné upravit dle potřeby.
 
 Jako programovací jazyk bude použit C++, protože podporuje objektový přístup a
 úspornou implementaci na paměť i procesorový čas. Zároveň tento jazyk je použit i v~bráně
 BeeeOn, tudíž bude usnadněna integrace. Pro zajištění flexibility a možnosti dalšího rozšiřování 
 bude využito systému NEMEA, který také podporuje jazyk C++. 
